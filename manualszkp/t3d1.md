---
layout: post
title: ManualSZKP - Tydzień 3 / Dzień 1
index-link: /manualszkp#spistresci
previous-link: /manualszkp/t2d4
next-link: /manualszkp/t3d2
---

Witamy w kolejnym dniu, a zarazem kolejnym tygodniu treningowym z cyklu **#ManualSZKP**! W tym tygodniu będziemy pracować nad przenoszeniem ognia między celami.

Pomijając typowe statyczne strzelanie tarczowe, w większości przypadków w trakcie strzelań dynamicznych będziemy mieć do czynienia z więcej niż jednym celem. Umiejętność szybkiego i właściwego przenoszenia ognia między celami jest więc kluczowa dla naszego dobrego wyniku w trakcie takich strzelań.

Aby dobrze wykonać tę czynność, należy pamiętać o kilku podstawowych zasadach:

1. Broń powinna iść do oczu - dokładnie tak samo jak w trakcie dobycia i prezentacji broni. Najpierw patrzymy się na cel, a potem przenosimy na niego punkt celowania (zgrywamy na nim przyrządy).
2. Punkt celowania przenosimy całym korpusem, nie tylko rękami. Wyobraźcie sobie, że wasze ciało jest wieżyczką czołgu, a punktem obrotu są wasze biodra. Pracujecie biodrami i nogami, ale góra ciała cały czas trzyma postawę.
3. Oddając wiele strzałów do wielu celów, powinieneś trzymać rytm strzelania - czyli czas między każdym strzałem powinien być taki sam. Jeśli będziesz przyspieszał/zwalniał, strzelał "szarpanie" - dużo trudniej będzie ci skutecznie prowadzić ogień.

A teraz czas na ćwiczenie.

**PAMIĘTAJ! PRZED PRZYSTĄPIENIEM DO TRENINGU NA SUCHO SPRAWDŹ WARUNKI BEZPIECZEŃSTWA!**

1. Nie przechowuj amunicji w pobliżu miejsca, w którym ćwiczysz.
2. Upewnij się dokładnie, zanim przystąpisz do ćwiczeń, że twoja broń i wszystkie magazynki są rozładowane: sprawdź wszystkie magazynki w ładownicach, wyjmuj magazynek z broni i go sprawdź, sprawdź komorę nabojową.
3. Upewnij się, że nie pomyliłeś zbijaków z amunicją!

## ĆWICZENIA
* Tarcza: 3x [koło 9 cm](/manualszkp/tarcze/kolo_9cm.pdf), powieszone około 1 metra od siebie
* Odległość: 3 - 5 metrów
* Wyposażenie: pistolet, kabura

Dzisiejsze ćwiczenie jak i pozostałe w tym tygodniu wymagać będą małego "zhackowania" naszego pistoletu. Musimy umożliwić sobie wielokrotne naciskanie spustu bez konieczności odciągania zamka za każdym razem - i oczywiście bez oddawania strzałów za pomocą amunicji. Aby to zrobić, należy:

1. Odciągnąć zamek aby napiąć iglicę.
2. Odciąć kawałek kartki papieru, złożyć go kilka razy i umieścić w komorze zamkowej tak, aby blokował zamek przed całkowitym zamknięciem. 
3. Grubość kartki musicie dobrać metodą prób i błędów, ale efekt powinien być taki, że będziecie w stanie naciskać spust wielokrotnie.

Gdy już przygotujecie pistolet, możecie przejść do ćwiczenia:

1. Umieść pistolet w kaburze.
2. Wykonując dobycie broni z kabury, oddaj strzał do skrajnego lewego lub prawego celu (wybierz dolny lub górny rząd kropek).
3. Następnie oddaj strzał do celu środkowego i ostatniego skrajnego.
4. Schowaj pistolet do kabury.
5. Pamiętaj o zasadach przenoszenia ognia opisanych na początku naszego postu.
6. Kontroluj postawę, chwyt i pracę na spuście przez cały czas wykonywania ćwiczenia. Nie wykonuj go niechlujnie.
7. Jeśli wszsytko jest w porządku, możesz urozmaicać ćwiczenie (zmieniać kierunek z lewej na prawą i z prawej na lewą, zmieniać rząd kropek w trakcie, np. góra-dół-góra, albo góra-dół-dół)

<center><iframe width="768" height="432" src="https://www.youtube.com/embed/u3DiT8EE8GM" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe></center>