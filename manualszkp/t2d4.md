---
layout: post
title: ManualSZKP - Tydzień 2 / Dzień 4 (strzelnica)
image-type: image-full
index-link: /manualszkp#spistresci
previous-link: /manualszkp/t2d3
next-link: /manualszkp/t3d1
---

<img class="image-inline-small" src="/img/manualszkp/t2d4.png">

Witamy w kolejnym dniu treningowym z cyklu **#ManualSZKP**!  Kolejna sobota, koniec tygodnia - czas na strzelanie.

**PAMIĘTAJ! KONTROLUJ WARUNKI BEZPIECZEŃSTWA PRZED PRZYSTĄPIENIEM DO STRZELANIA I NIEUSTANNIE W JEGO TRAKCIE!**

1. Broń traktuj jak załadowaną do momentu sprawdzenia.
2. Nie kieruj lufy w kierunku niczego, czego nie chcesz zniszczyć.
3. Kontroluj otoczenie celu przed oddaniem strzału.
4. Palec na język spustowy przenieś dopiero, gdy chcesz oddać strzał.

## ĆWICZENIA

### #1 ROZGRZEWKA NA SUCHO - PRACA NA SPUŚCIE

Na początek ćwiczenie z zeszłego tygodnia, poświęćcie na nie kilkanaście sekund:

1. Stań tak, abyś stojąc w postawie miał lufę pistoletu 2 cm przed czymś jasnym - białą kartką, ścianą etc.
2. Odciągnij zamek aby naciągnąć iglicę.
3. Wyceluj broń w jasne tło (nie zgrywaj przyrządów na niczym konkretnym, chodzi o to, aby były kontrastowo widoczne na jasnym tle).
4. Oddaj suchy strzał. Obserwuj przyrządy czy nie widzisz drgań/ruchu muszki.
5. Powtórz ćwiczenie kilkanaście razy dbając o to, aby zgrane przyrządy w momencie oddawania strzału były nieruchomo.

Po rozgrzewce możemy przejść do właściwego treningu.

### #2 ROZGRZEWKA NA SUCHO - DOBYCIE I PREZENTACJA BRONI

Zanim zaczniecie strzelać, poświęćcie około 5 minut na dobycie i prezentację broni na sucho. Najpierw z postawy niskiej/wysokiej gotowości, potem z ręką na kaburze, a na koniec w pełnym cyklu - dokładnie tak, jak robiliście to na sucho w ciągu tygodnia.

### #3 DOBYCIE I PREZENTACJA BRONI - POSTAWA NISKIEJ/WYSOKIEJ GOTOWOŚCI
* Amunicja: 15 sztuk/jeden magazynek
* Tarcza: [Koło 9 cm](/manualszkp/tarcze/kolo_9cm.pdf)
* Odległość: 5 metrów

1. Ustaw na timerze losowy czas startu i par time o sekundę dłuższy niż ten, który osiągnąłeś w poniedziałek.
2. Załaduj broń. Stań w postawie niskiej/wysokiej gotowości.
3. Włącz timer.
4. Na dźwięk timera zacznij przyjmować postawę do oddania strzału - powinieneś to robić tak długo, ile ustawiłeś czasu na timerze, nie spiesz się.
5. Powinieneś zakończyć zgrywanie przyrządów na celu tuż przed drugim dźwiękiem timera.
6. Na drugi dźwięk timera oddaj strzał.
7.  Zgraj ponownie przyrządy na celu i zapracuj na resecie.
8. Jeśli miałeś jakieś problemy z wykonaniem ćwiczenia, powtórz je bez zmiany czasu na timerze.
9. Jeśli nie trafiłeś - powtórz ćwiczenie bez zmiany czasu na timerze.
10. Jeśli wszystko poszło dobrze, zmniejsz czas o 0.1 i powtórz ćwiczenie.
11. Zapisz najniższy czas do jakiego udało ci się zejść i wykonać ćwiczenie poprawnie, kończąc trafieniem - porównaj z czasem który osiągnąleś "na sucho".

### #4 DOBYCIE I PREZENTACJA BRONI - RĘKA NA KABURZE
* Amunicja: 15 sztuk/jeden magazynek
* Tarcza: [Koło 9 cm](/manualszkp/tarcze/kolo_9cm.pdf)
* Odległość: 5 metrów

1. Ustaw na timerze losowy czas startu i par time o sekundę dłuższy niż ten, który osiągnąłeś w środę.
2. Załaduj broń. Schowaj ją do kabury. Stań w postawie, z jedną ręką na broni, a drugą na wysokości klatki piersiowej.
3. Włącz timer.
4. Na dźwięk timera zacznij przyjmować postawę do oddania strzału - powinieneś to robić tak długo, ile ustawiłeś czasu na timerze, nie spiesz się.
5. Powinieneś zakończyć zgrywanie przyrządów na celu tuż przed drugim dźwiękiem timera.
6. Na drugi dźwięk timera oddaj strzał.
7.  Zgraj ponownie przyrządy na celu i zapracuj na resecie.
8. Jeśli miałeś jakieś problemy z wykonaniem ćwiczenia, powtórz je bez zmiany czasu na timerze.
9. Jeśli nie trafiłeś - powtórz ćwiczenie bez zmiany czasu na timerze.
10. Jeśli wszystko poszło dobrze, zmniejsz czas o 0.1 i powtórz ćwiczenie.
11. Zapisz najniższy czas do jakiego udało ci się zejść i wykonać ćwiczenie poprawnie, kończąc trafieniem - porównaj z czasem który osiągnąłeś "na sucho".

### #5 DOBYCIE I PREZENTACJA BRONI - RĘKA NA KABURZE
* Amunicja: 2 magazynki po 10 sztuk
* Tarcza: [Koło 9 cm](/manualszkp/tarcze/kolo_9cm.pdf)
* Odległość: 5 metrów

1. Ustaw na timerze losowy czas startu i par time o sekundę dłuższy niż ten, który osiągnąłeś w piątek.
2. Załaduj broń. Schowaj ją do kabury. Stań w luźnej postawie.
3. Włącz timer.
4. Na dźwięk timera zacznij przyjmować postawę do oddania strzału - powinieneś to robić tak długo, ile ustawiłeś czasu na timerze, nie spiesz się.
5. Powinieneś zakończyć zgrywanie przyrządów na celu tuż przed drugim dźwiękiem timera.
6. Na drugi dźwięk timera oddaj strzał.
7.  Zgraj ponownie przyrządy na celu i zapracuj na resecie.
8. Jeśli miałeś jakieś problemy z wykonaniem ćwiczenia, powtórz je bez zmiany czasu na timerze.
9. Jeśli nie trafiłeś - powtórz ćwiczenie bez zmiany czasu na timerze.
10. Jeśli wszystko poszło dobrze, zmniejsz czas o 0.1 i powtórz ćwiczenie.
11. Zapisz najniższy czas do jakiego udało ci się zejść i wykonać ćwiczenie poprawnie, kończąc trafieniem - porównaj z czasem który osiągnąłeś "na sucho".

Standardowo - czasy które osiągnęliście w tych ćwiczeniach to wasz "parametr". Ćwicząc na sucho i regularnie trenując na strzelnicy jesteście w stanie go zmniejszać. Istotne jest jednak, aby ćwiczyć z timerem, a nie po prostu stać i strzelać bez przykładania żadnej miary do naszego strzelania - w ten sposób nie będziecie się rozwijać.