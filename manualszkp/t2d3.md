---
layout: post
title: ManualSZKP - Tydzień 2 / Dzień 3
image-type: image-full
index-link: /manualszkp#spistresci
previous-link: /manualszkp/t2d2
next-link: /manualszkp/t2d4
---

Witamy w kolejnym dniu treningowym z cyklu **#ManualSZKP**! Dzisiaj będziemy dalej pracować nad dobyciem broni z kabury i prezentacją.

To ostatni trening na sucho w tym tygodniu, połączymy więc wszystko z całość i przećwiczymy pełny ciąg kaburowy. Zaczynać będziemy z rękami luźno wzdłuż ciała, dojdą nam więc dwa elementy - przeniesienie dłoni na pistolet w kaburze i podniesienie drugiej dłoni do klatki piersiowej. Nad tym drugim nie będziemy się skupiać, jedyne o czym musicie pamiętać, to że ręka wspomagająca do klatkie piersiowej idzie natychmiast gdy zaczynacie dobywać broni, tak więc powinna się znaleźć na pozycji w momencie gdy drugi dłoń jeszcze nie wyciągnęła broni z kabury.

Co do reki strzelającej, pamiętajcie o tym, że po dobyciu broni nie będziecie mieć możliwości poprawić chwytu, dlatego tak jak w środę - dłoń musi być ułożona idealnie na chwycie. Zgodnie z zasadą, że przyspieszamy gdy możemy, a zwalniamy gdy musimy - przenieść rękę na pistolet możecie najszybciej jak się da, ale zwolnijcie w momencie układania dłoni na pistolecie, tak, aby nie zrobić tego niechlujnie, ponieważ ten błąd wpłynie później mniej lub bardziej na wasze strzelanie.

Dobycie broni z kabury umiesczonej pod ubraniem to bardziej zaawansowane zagadnienie i zakładamy, że jeżeli ćwiczycie w takiej konfiguracji, to wiecie jak robić to poprawnie. Wspomnimy tylko, że ta sytuacja różni się jedynie tym, że przed dobyciem broni należy kaburę odsłonić spod ubrania - sposób wykonania tej czynności zależy od rodzaju ubrania, budowy kabury i jej ułożenia na ciele.

W obu przypadkach pamiętajcie o tym, że cały ciąg kaburowy powinien odbywać się bez zbędnych ruchów i w naturalnej postawie - bez przechylania na boki/pochylania do przodu.

A teraz czas na ćwiczenie.

**PAMIĘTAJ! PRZED PRZYSTĄPIENIEM DO TRENINGU NA SUCHO SPRAWDŹ WARUNKI BEZPIECZEŃSTWA!**

1. Nie przechowuj amunicji w pobliżu miejsca, w którym ćwiczysz.
2. Upewnij się dokładnie, zanim przystąpisz do ćwiczeń, że twoja broń i wszystkie magazynki są rozładowane: sprawdź wszystkie magazynki w ładownicach, wyjmuj magazynek z broni i go sprawdź, sprawdź komorę nabojową.
3. Upewnij się, że nie pomyliłeś zbijaków z amunicją!

## ĆWICZENIA
* Tarcza: [Koło 3 cm](tarcze/kolo_3cm.pdf)
* Odległość: 3 metry
* Wyposażenie: pistolet, kabura, timer

Ćwiczenie wykonuj według własnych preferencji - w pasie z oporządzeniem lub z kabury do skrytego noszenia broni. Możesz też wykonać ćwiczenie dwukrotnie, za każdym razem w innej konfiguracji sprzętowej. Jeśli twoja kabura posiada zabezpieczenie, upewnij się, że jest ono w pozycji zamkniętej/zablokowanej, tak abyś musiał je zwolnić zanim zaczniesz dobywać broni.

1. Ustaw na timerze losowy czas startu i par time 3 sekundy.
2. Odciągnij zamek pistoletu aby napiąć iglicę. Włóż pistolet do kabury. Stań w luźnej postawie, z rękami zwieszonymi luźno wzdłuż ciała. 
3. Włącz timer.
4. Na dźwięk timera zacznij przyjmować postawę do oddania strzału - powinieneś to robić tak długo, ile ustawiłeś czasu na timerze, czyli na początku bardzo powoli, przez 3 sekundy.
5. Powinieneś zakończyć zgrywanie przyrządów na celu tuż przed drugim dźwiękiem timera.
6. Na drugi dźwięk timera oddaj strzał.
7. Trzymając ściągnięty język spustowy odciągnij zamek. Zagraj ponownie przyrządy na celu i zapracuj na resecie.
8. Jeśli miałeś jakieś problemy z wykonaniem ćwiczenia, powtórz je bez zmiany czasu na timerze.
9. Jeśli wszystko poszło dobrze, zmniejsz czas o 0.1 i powtórz ćwiczenie.
10. Pamiętaj o kontroli postawy i chwytu za każdym razem, nie rób ćwiczenia na "odwal się".
11. Zapisz najniższy czas do jakiego udało ci się zejść i wykonać ćwiczenie poprawnie.

<center><iframe width="768" height="432" src="https://www.youtube.com/embed/ozMWgmlnRsU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe></center>