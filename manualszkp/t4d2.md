---
layout: post
title: ManualSZKP - Tydzień 4 / Dzień 2
image-type: image-full
index-link: /manualszkp#spistresci
previous-link: /manualszkp/t4d1
next-link: /manualszkp/t4d3
---

Witamy w kolejnym dniu treningowym z cyklu **#ManualSZKP**! Dzisiaj przerobimy kolejny temat z zakresu usuwania awarii broni krótkiej.

Dzisiaj zajmiemy się usuwaniem awarii, której objawem jest brak strzału po naciśnięciu spustu, a spowodowana może być:

1. Nie zbiciem spłonki w naboju przez iglicę.
2. Brakiem naboju w komorze - co może się zdarzyć na przykład, gdy przez źle złożony chwyt przytrzymacie dźwignię blokady zamka i nie zatrzyma się on w tylnym położeniu po skończeniu się amunicji w magazynku.

Identyfikacja awarii:

1. Po naciśnięciu języka spustowego pada suchy strzał.
2. Zamek broni jest w pełni zamknięty.

Procedura usunięcia:

1. Dokonaj identyfikacji awarii.
2. Cofnij lekko pistolet, tak abyś mógł wygodnie usuwać awarię.
3. Dobij magazynek energicznym uderzeniem dłoni.
4. Przeładuj broń.
5. Upewnij się, że zamek wykonał pełen cykl i jest zamknięty.

A teraz czas na ćwiczenie.

**PAMIĘTAJ! PRZED PRZYSTĄPIENIEM DO TRENINGU NA SUCHO SPRAWDŹ WARUNKI BEZPIECZEŃSTWA!**

1. Nie przechowuj amunicji w pobliżu miejsca, w którym ćwiczysz.
2. Upewnij się dokładnie, zanim przystąpisz do ćwiczeń, że twoja broń i wszystkie magazynki są rozładowane: sprawdź wszystkie magazynki w ładownicach, wyjmuj magazynek z broni i go sprawdź, sprawdź komorę nabojową.
3. Upewnij się, że nie pomyliłeś zbijaków z amunicją!

## ĆWICZENIA
* Tarcza: [koło 3 cm](tarcze/kolo_3cm.pdf)
* Odległość: 3 - 5 metrów
* Wyposażenie: pistolet, kabura, ładownica na jeden magazynek, magazynek, zbijak

1. Odciągnij zamek w pistolecie bez podpiętego magazynka, aby napiąć iglicę.
2. Załaduj zbijak do magazynka. Umieść magazynek w gnieździe broni. Schowaj broń do kabury
3. Wykonaj dobycie i prezentację broni. Zgraj przyrządy na celu.
4. Oddaj strzał i wykonaj procedurę usunięcia zacięcia. Zgraj ponownie przyrządy na celu.
5. Skontroluj chwyt i postawę.
6. Wykonaj ćwiczenie ponownie, od początku.

Ćwiczenie można też łączyć z treningiem z poniedziałku - jeśli załadujecie do broni z napiętą iglicą pusty magazynek, to po próbie usunięcia zacięcia zamek zostanie w tylnym położeniu i będziecie musieli wykonać procedurę zmiany magazynka.

Pamiętajcie, aby początkowo ćwiczenie wykonywać powoli i dokładnie, aby nie wpoić sobie złych nawyków. Gdy zaczniecie wykonywać płynnie wszystkie ruchy bez myślenia nad nimi, możecie zacząć zwiększać tempo.

Pamiętajcie też, aby skupić się na złożeniu poprawnego chwytu po wykonaniu wymiany. Nic wam po szybkiej wymianie, jeśli później po pierwszym strzale chwyt wam się rozpadnie, bo był złożony niechlujnie i za szybko.

<center><iframe width="768" height="432" src="https://www.youtube.com/embed/72DEKyuuLoY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe></center>