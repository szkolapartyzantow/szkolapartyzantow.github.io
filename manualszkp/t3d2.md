---
layout: post
title: ManualSZKP - Tydzień 3 / Dzień 2
index-link: /manualszkp#spistresci
previous-link: /manualszkp/t3d1
next-link: /manualszkp/t3d3
---

Witamy w kolejnym dniu, a zarazem kolejnym tygodniu treningowym z cyklu **#ManualSZKP**! Dzsiaj będziemy dalej pracować nad strzelaniem do wielu celów.

Dzisiejsze ćwiczenie będzie z zasady podobne do poniedziałkowego, różnić jednak będzie się tym, że będziemy strzelać do wielu celów umiejscowionych blisko siebie. W takim wypadku najważniejszą zasadą jest, aby nie skupiać się tunelowo na jednym celu, ale od razu zauważać i obserwować cele następne, na które będziemy przenosić ogień. Bez szerszego spojrzenia na tarczę nie będziemy w stanie strzelić później takiego drilla szybko i skutecznie.

Pamiętajcie też o rytmice - wszystkie strzały powinni być oddane w równym tempie, niezależnie od tego, czy do danego celu oddajemy jeden czy też więcej strzałów.

**PAMIĘTAJ! PRZED PRZYSTĄPIENIEM DO TRENINGU NA SUCHO SPRAWDŹ WARUNKI BEZPIECZEŃSTWA!**

1. Nie przechowuj amunicji w pobliżu miejsca, w którym ćwiczysz.
2. Upewnij się dokładnie, zanim przystąpisz do ćwiczeń, że twoja broń i wszystkie magazynki są rozładowane: sprawdź wszystkie magazynki w ładownicach, wyjmuj magazynek z broni i go sprawdź, sprawdź komorę nabojową.
3. Upewnij się, że nie pomyliłeś zbijaków z amunicją!

## ĆWICZENIA
* Tarcza: [Multidot](/manualszkp/tarcze/multidot.pdf)
* Odległość: 3 metry
* Wyposażenie: pistolet, kabura

Dzisiejsze ćwiczenie jak i pozostałe w tym tygodniu wymagać będą małego "zhackowania" naszego pistoletu. Musimy umożliwić sobie wielokrotne naciskanie spustu bez konieczności odciągania zamka za każdym razem - i oczywiście bez oddawania strzałów za pomocą amunicji. Aby to zrobić, należy:

1. Odciągnąć zamek aby napiąć iglicę.
2. Odciąć kawałek kartki papieru, złożyć go kilka razy i umieścić w komorze zamkowej tak, aby blokował zamek przed całkowitym zamknięciem. 
3. Grubość kartki musicie dobrać metodą prób i błędów, ale efekt powinien być taki, że będziecie w stanie naciskać spust wielokrotnie.

Gdy już przygotujecie pistolet, możecie przejść do ćwiczenia:

1. Umieść pistolet w kaburze.
2. Wykonując dobycie broni z kabury, oddaj strzał do każdego celu.
3. Strzelasz od lewej do prawej i od góry do dołu.
4. Do małych kółek oddaj po jednym strzale, a do dużych po dwa.
5. Pamiętaj o równym tempie oddawania strzałów.
6. Schowaj pistolet do kabury.
7. Kontroluj postawę, chwyt i pracę na spuście przez cały czas wykonywania ćwiczenia. Nie wykonuj go niechlujnie.