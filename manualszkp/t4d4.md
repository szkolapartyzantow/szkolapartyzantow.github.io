---
layout: post
title: ManualSZKP - Tydzień 4 / Dzień 4 (strzelnica)
index-link: /manualszkp#spistresci
previous-link: /manualszkp/t4d3
---

<img class="image-inline-small" src="/img/manualszkp/t4d4.png">

Witamy w kolejnym dniu treningowym z cyklu **#ManualSZKP**!  Kolejna sobota, koniec tygodnia - czas na strzelanie.

**PAMIĘTAJ! KONTROLUJ WARUNKI BEZPIECZEŃSTWA PRZED PRZYSTĄPIENIEM DO STRZELANIA I NIEUSTANNIE W JEGO TRAKCIE!**

1. Broń traktuj jak załadowaną do momentu sprawdzenia.
2. Nie kieruj lufy w kierunku niczego, czego nie chcesz zniszczyć.
3. Kontroluj otoczenie celu przed oddaniem strzału.
4. Palec na język spustowy przenieś dopiero, gdy chcesz oddać strzał.

## ĆWICZENIA

### #1 ROZGRZEWKA NA SUCHO - PRACA NA SPUŚCIE
Na początek standardowe ćwiczenie, poświęćcie na nie kilkanaście sekund:

1. Stań tak, abyś stojąc w postawie miał lufę pistoletu 2 cm przed czymś jasnym - białą kartką, ścianą etc.
2. Odciągnij zamek aby naciągnąć iglicę.
3. Wyceluj broń w jasne tło (nie zgrywaj przyrządów na niczym konkretnym, chodzi o to, aby były kontrastowo widoczne na jasnym tle).
4. Oddaj suchy strzał. Obserwuj przyrządy czy nie widzisz drgań/ruchu muszki.
5. Powtórz ćwiczenie kilkanaście razy dbając o to, aby zgrane przyrządy w momencie oddawania strzału były nieruchomo.

Po rozgrzewce możemy przejść do właściwego treningu.

### #2 USUWANIE AWARII - ZACIĘCIE
* Amunicja: 2 magazynki x10 sztuk
* Tarcza: [Koło 9 cm](/manualszkp/tarcze/kolo_9cm.pdf)
* Odległość: 5 metrów

1. Załaduj magazynki losowo ze zbijakami. Jeśli masz dużo zbijaków - na 10 sztuk amunicji powinny przypadać 3. Jeśli masz mniej, ładuj mniej sztuk do magazynka, tak, aby na 5 sztuk przypadał jeden zbijak - a później doładuj ponownie.
2. Przygotuj broń do ćwiczenia - załaduj ją i wykonaj press check. Schowaj broń do kabury.
3. Wykonaj dobycie i prezentację broni. Oddaj strzał do celu.
4. Jeśli trafiłeś na zbijak, oddaj strzał po usunięciu awarii.
5. Schowaj broń do kabury. Powtórz ćwiczenie od punktu 3. do momentu skończenia amunicji.

### #2 USUWANIE AWARII - SZYBKA i TAKTYCZNA ZMIANA MAGAZYNKA
* Amunicja: 2 magazynki po 15 sztuk + jeden pusty
* Tarcza: [Koło 9 cm](/manualszkp/tarcze/kolo_9cm.pdf)
* Odległość: 5 metrów

1. Przygotuj broń - załaduj pełnym magazynkiem i wykonaj press check.
2. Wykonaj taktyczną zmianę magazynka, zmieniając pełen magazynek na pusty.
3. Schowaj broń do kabury.
4. Wykonaj dobycie i prezentację broni. Oddaj strzał do celu.
5. Wykonaj szybką zmianę magazynka. Oddaj strzał do celu.
6. Rozładuj broń. Powtórz ćwiczenie od punkty 1.
7. Kontynuuj do wyczerpania amunicji.

To był ostatni post z cyklu **#ManualSZKP**. Mamy nadzieję, że czegoś się razem z nami nauczyliście i zobaczyliście, że strzelectwo można również trenować w domu i daje to wymierne wyniki na tarczy, gdy przychodzi do strzelania. Do zobaczenia w przyszłości w kolejnych materiałach treningowych!