---
layout: post
title: ManualSZKP - Tydzień 2 / Dzień 1
image-type: image-full
index-link: /manualszkp#spistresci
previous-link: /manualszkp/t1d4
next-link: /manualszkp/t2d2
---

Witamy w kolejnym dniu, a zarazem kolejnym tygodniu treningowym z cyklu **#ManualSZKP**! Dzisiaj zaczniemy pracować nad dobyciem broni z kabury i prezentacją. Jednocześnie będziemy wykorzystywać wszystko co ćwiczyliśmy w zeszłym tygodniu.

Dzisiaj jeszcze kabura nie będzie nam potrzebna, ponieważ cały proces dobycia i prezentacji podzielimy sobie na etapy, które będziemy ćwiczyć po kolei, systematycznie dodając kolejne trudności. Dzisiejszy dzień poświęcimy na oddanie strzału z postawy niskiej/wysokiej gotowości.

Jeśli chodzi o samą postawę niskiej/wysokiej gotowości, to aby ją przyjąć stajemy w postawie opisanej w pierwszym poście naszego cyklu, ale:

1. Broń trzymamy blisko ciała, mniej więcej w tym miejscu w którym wypadają wasze dłonie gdy klaszczecie.
2. Palce ręki wspomagającej dotykają palców ręki strzelającej, ale nie zamykamy w pełni chwytu.
3. Lufa pistoletu skierowana jest pod skosem w dół (niska gotowość) lub w górę (wysoka gotowość). 

Dokonując prezentacji pistoletu z postawy niskiej/wysokiej gotowości pamiętaj o tym, że pistolet powinien wykonywać ruch w linii prostej, bez "podbierania od dołu" ani "wędkowania z góry" (patrz film). Zamykanie chwytu zaczynamy od palców, które są nieruchome, a następnie domykamy dłoń kładąc poduszkę dłoni na chwycie. Robimy to systematycznie wraz z prostowaniem rąk, jeśli zamknięcie chwyt na samym początku gdy dłoń jest jeszcze przy klatce piersiowej, to po wyprostowaniu rąk otworzy wam się on i nie będziecie w stanie przyłożyć pełnej siły do pistoletu.

Palec powinien zostać przeniesiony na język spustowy już na samym początku ruchu, tak, aby w momencie zgrania przyrządów na celu mieć już wybrany na nim luz - dążymy do tego, aby docelowo oddać strzał dokładniej w tej chwili w której nasze przyrządy będą w celu.

A teraz czas na ćwiczenie.

**PAMIĘTAJ! PRZED PRZYSTĄPIENIEM DO TRENINGU NA SUCHO SPRAWDŹ WARUNKI BEZPIECZEŃSTWA!**

1. Nie przechowuj amunicji w pobliżu miejsca, w którym ćwiczysz.
2. Upewnij się dokładnie, zanim przystąpisz do ćwiczeń, że twoja broń i wszystkie magazynki są rozładowane: sprawdź wszystkie magazynki w ładownicach, wyjmuj magazynek z broni i go sprawdź, sprawdź komorę nabojową.
3. Upewnij się, że nie pomyliłeś zbijaków z amunicją!

## ĆWICZENIA
* Tarcza: [Koło 3 cm](tarcze/kolo_3cm.pdf)
* Odległość: 3 metry
* Wyposażenie: pistolet, timer

1. Ustaw na timerze losowy czas startu i par time 3 sekundy.
2. Stań w postawie niskiej/wysokiej gotowości. Odciągnij zamek pistoletu aby napiąć iglicę.
3. Włącz timer.
4. Na dźwięk timera zacznij przyjmować postawę do oddania strzału - powinieneś to robić tak długo, ile ustawiłeś czasu na timerze, czyli na początku bardzo powoli, przez 3 sekundy.
5. Powinieneś zakończyć zgrywanie przyrządów na celu tuż przed drugim dźwiękiem timera.
6. Na drugi dźwięk timera oddaj strzał.
7. Trzymając ściągnięty język spustowy odciągnij zamek. Zagraj ponownie przyrządy na celu i zapracuj na resecie.
8. Jeśli miałeś jakieś problemy z wykonaniem ćwiczenia, powtórz je bez zmiany czasu na timerze.
9. Jeśli wszystko poszło dobrze, zmniejsz czas o 0.1 i powtórz ćwiczenie.
10. Pamiętaj o kontroli postawy i chwytu za każdym razem, nie rób ćwiczenia na "odwal się".
11. Zapisz najniższy czas do jakiego udało ci się zejść i wykonać ćwiczenie poprawnie.

<center><iframe width="768" height="432" src="https://www.youtube.com/embed/IXFs_AOVAJU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe></center>