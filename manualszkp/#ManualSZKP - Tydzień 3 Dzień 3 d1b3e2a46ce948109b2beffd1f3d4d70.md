# #ManualSZKP - Tydzień 3 / Dzień 3

Witamy w kolejnym dniu, a zarazem kolejnym tygodniu treningowym z cyklu #ManualSZKP! Dzsiaj będziemy dalej pracować nad strzelaniem do wielu celów.

Dzisiaj nie mamy nic do dodania jeśli chodzi o teorię, pamiętajcie o tym co pisaliśmy w poniedziałek i środę - i od razu przejdźmy do ćwiczeń.

PAMIĘTAJ! PRZED PRZYSTĄPIENIEM DO TRENINGU NA SUCHO SPRAWDŹ WARUNKI BEZPIECZEŃSTWA!

1. Nie przechowuj amunicji w pobliżu miejsca, w którym ćwiczysz.
2. Upewnij się dokładnie, zanim przystąpisz do ćwiczeń, że twoja broń i wszystkie magazynki są rozładowane: sprawdź wszystkie magazynki w ładownicach, wyjmuj magazynek z broni i go sprawdź, sprawdź komorę nabojową.
3. Upewnij się, że nie pomyliłeś zbijaków z amunicją!

ĆWICZENIA

Tarcza: 2x Figury, powieszone około 1 metra od siebie - [https://bit.ly/2ZZE0LI](https://bit.ly/2ZZE0LI)

Odległość: 3 - 5 metrów

Wyposażenie: pistolet, kabura

Dzisiejsze ćwiczenie jak i pozostałe w tym tygodniu wymagać będą małego "zhackowania" naszego pistoletu. Musimy umożliwić sobie wielokrotne naciskanie spustu bez konieczności odciągania zamka za każdym razem - i oczywiście bez oddawania strzałów za pomocą amunicji. Aby to zrobić, należy:

1. Odciągnąć zamek aby napiąć iglicę.
2. Odciąć kawałek kartki papieru, złożyć go kilka razy i umieścić w komorze zamkowej tak, aby blokował zamek przed całkowitym zamknięciem. 
3. Grubość kartki musicie dobrać metodą prób i błędów, ale efekt powinien być taki, że będziecie w stanie naciskać spust wielokrotnie.

Gdy już przygotujecie pistolet, możecie przejść do ćwiczenia:

1. Umieść pistolet w kaburze.
2. Wybierz dwa cele. Jeśli masz partnera, niech on wybierze za ciebie i je wskaże (liczbą, figurą lub kolorem).
3. Wykonując dobycie broni z kabury, oddaj strzał do pierwszego celu na pierwszej, a do drugiego na drugiej tarczy. Przez około 2 sekundy pozostań przyrządami na celu numer 2.
4. Schowaj pistolet do kabury.
5. Kontroluj postawę, chwyt i pracę na spuście przez cały czas wykonywania ćwiczenia. Nie wykonuj go niechlujnie.

Jeśli macie jakieś pytania lub wątpliwości - zachęcamy do pisania komentarzy lub wysyłania wiadomości prywatnych. Jeśli ćwiczycie razem z nami - dajcie nam znać i tagujcie posty w social mediach tagiem #ManualSZKP. Możecie też nas oznaczać w waszych relacjach na FB/IG.

Miłego treningu i do zobaczenia jutro - na strzelnicy.