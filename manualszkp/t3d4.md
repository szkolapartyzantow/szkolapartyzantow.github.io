---
layout: post
title: ManualSZKP - Tydzień 3 / Dzień 4 (strzelnica)
index-link: /manualszkp#spistresci
previous-link: /manualszkp/t3d3
next-link: /manualszkp/t4d1
---

<img class="image-inline-small" src="/img/manualszkp/t3d4.png">

Witamy w kolejnym dniu treningowym z cyklu **#ManualSZKP**!  Kolejna sobota, koniec tygodnia - czas na strzelanie.

**PAMIĘTAJ! KONTROLUJ WARUNKI BEZPIECZEŃSTWA PRZED PRZYSTĄPIENIEM DO STRZELANIA I NIEUSTANNIE W JEGO TRAKCIE!**

1. Broń traktuj jak załadowaną do momentu sprawdzenia.
2. Nie kieruj lufy w kierunku niczego, czego nie chcesz zniszczyć.
3. Kontroluj otoczenie celu przed oddaniem strzału.
4. Palec na język spustowy przenieś dopiero, gdy chcesz oddać strzał.

## ĆWICZENIA

### #1 ROZGRZEWKA NA SUCHO - PRACA NA SPUŚCIE

Na początek standardowe ćwiczenie, poświęćcie na nie kilkanaście sekund:

1. Stań tak, abyś stojąc w postawie miał lufę pistoletu 2 cm przed czymś jasnym - białą kartką, ścianą etc.
2. Odciągnij zamek aby naciągnąć iglicę.
3. Wyceluj broń w jasne tło (nie zgrywaj przyrządów na niczym konkretnym, chodzi o to, aby były kontrastowo widoczne na jasnym tle).
4. Oddaj suchy strzał. Obserwuj przyrządy czy nie widzisz drgań/ruchu muszki.
5. Powtórz ćwiczenie kilkanaście razy dbając o to, aby zgrane przyrządy w momencie oddawania strzału były nieruchomo.

Po rozgrzewce możemy przejść do właściwego treningu.

### #2 ROZGRZEWKA NA SUCHO - PRZENOSZENIE OGNIA MIĘDZY CELAMI
* Tarcza: 2x [Figury](/manualszkp/tarcze/figury.pdf), powieszone około 1 metra od siebie

Zanim zaczniecie strzelać, poświęćcie około 5 minut na przećwiczenie na sucho przenoszenia ognia. Powieście dwie tarcze z figurami (przydadzą się za chwilę podczas strzelania) i przećwiczcie dobycie broni z kabury i przeniesienie ognia między jedną a drugą tarczą.

#3 PRZENOSZENIE OGNIA - FIGURY
* Amunicja: 2 magazynki x10 sztuk
* Tarcza: 2x [Figury](/manualszkp/tarcze/figury.pdf), powieszone około 1 metra od siebie
* Odległość: 5 metrów

To ćwiczenie najlepiej wykonywać z partnerem, który będzie podawał losowe liczby, kolory i figury. Jeśli jesteście sami na strzelnicy, cele typować będzie musieli sami.

1. Umieść pistolet w kaburze.
2. Wybierz dwa cele. Jeśli masz partnera, niech on wybierze za ciebie i je wskaże (liczbą, figurą lub kolorem, np. "jeden, dwa", "kwadrat, trójkąt").
3. Wykonując dobycie broni z kabury, oddaj strzał do pierwszego celu na pierwszej, a do drugiego na drugiej tarczy.
4. Pamiętaj, aby po oddaniu drugiego strzału ponownie zgrać przyrządy na obranym celu, a nie od razu cofnąć broń.
5. Schowaj pistolet do kabury.
6. Kontroluj postawę, chwyt i pracę na spuście przez cały czas wykonywania ćwiczenia. Nie wykonuj go niechlujnie.

### #4 PRZENOSZENIE OGNIA - MULTIDOT
* Amunicja: 2 magazynki x15 sztuk
* Tarcza: [Multidot](tarcze/multidot.pdf)
* Odległość:  3 metry

Jeden przebieg ćwiczenia wymaga pełnego, 15 nabojowego magazynka. Zmierz czas przebiegu za pomocą timera lub chociaż w przybliżeniu stoperem (w tym drugim przypadku musisz mieć partnera do wykonania pomiaru).

1. Umieść pistolet w kaburze.
2. Dobądź broni z kabury i oddaj strzał do każdego z celów.
3. Strzelasz od lewej do prawej i od góry do dołu.
4. Do małych kółek oddaj po jednym strzale, a do dużych po dwa.
5. Schowaj pistolet do kabury. Powtórz ćwiczenie.
6. Pamiętaj o równym tempie oddawania strzałów.
7. Powinieneś strzelać w tempie, które pozwoli trafić Ci 100% strzałów.
8. Kontroluj postawę, chwyt i pracę na spuście przez cały czas wykonywania ćwiczenia. Nie wykonuj go niechlujnie.

Zapisz czas w jakim udało ci się strzelić drill. Ćwiczenie można uznać za opanowane na dobrym poziomie, jeśli wyrobisz się w 15 sekund mając 100% trafień.