---
layout: post
title: Karta Poszkodowanego TCCC
---

Prawidłowe udokumentowanie stanu pacjenta, wykonanych procedur medycznych i podanych leków jest niezwykle istotne przed przekazaniem pacjenta do wyższego poziomu opieki. Pozwala też na analizę skuteczności procedur i technik pomocy poszkodowanym. Dlatego też wytyczne TCCC wielokrotnie podkreślają konieczność wypełnienia Karty Poszkodowanego TCCC (DD Form 1830). Poniższy artykuł opisuje, jak to zrobić.


<a href="/pliki/DD-Form-1380-TCCC-Card.pdf">Karta Poszkodowanego TCCC (DD Form 1380) do pobrania</a>

<a href="/pliki/DD-Form-1380-TCCC-Card.pdf"><img class="image-inline-big" src="/img/tccc/karta-1024x821.jpg"/></a>

Artykuł został opracowany na podstawie oficjalnej instrukcji Sił Zbrojnych Stanów Zjednoczonych (United States Armed Forces) [1]

## Zasady ogólne

* Każda osoba dedykowana do udzielania pomocy medycznej powinna nosić przy sobie Karty Poszkodowanego TCCC (DD Form 1380) w celu udokumentowania pomocy udzielonej poszkodowanym bezpośrednio na miejscu zdarzenia.
* Wypełniona karta powinna być przyczepiona do poszkodowanego w widocznym miejscu. Po przekazaniu do wyższego poziomu opieki karta zostanie dołączona do dokumentacji medycznej pacjenta, a następnie powinna zostać zeskanowana i dołączona do elektronicznej dokumentacji medycznej oraz do rejestru  poszkodowanych. Członkowie zespołów medycznych wyższego poziomu opieki powinni wypracować procedury pozwalające na wykonanie tych czynności.
* Karta Poszkodowanego TCCC (DD Form 1380) powinna być częścią indywidualnego pakietu medycznego (IPMED/IFAK) oraz innych używanych zestawów pierwszej pomocy. Członkowie zespołów medycznych oraz ratownicy będący częścią pododdziałów powinni posiadać wiele czystych Kart Poszkodowanego w swoich zestawach medycznych.
* Osoby udzielające pomocy powinny wypełnić kartę tak w pełni jak to możliwe, pomijając ekstremalne warunki, w których bezpieczeństwo poszkodowanego i/lub udzielającego pomocy jest zagrożone.
* Wszystkie skróty oficjalne używane w dokumentacji medycznej mogą być używane w Karcie Poszkodowanego TCCC (DD Form 1380).
* Wszystkie wpisy na karcie powinny być wykonane niezmywalnym pisakiem.
* Wszystkie wpisy na karcie powinny być wykonane czytelnie, łącznie z danymi udzielającego pomocy.
* Karta powinna być wypełniona w języku angielskim, chyba, że jest to ustalone inaczej.

## Instrukcja - front

<table>
<tr>
    <td><center><strong>pole</strong></center></td>
    <td><center><strong>tłumaczenie</strong></center></td>
    <td><center><strong>instrukcja</strong></center></td>
</tr>
<tr>
    <td>Battle Roster #</td>
    <td>Oznaczenie identyfikacyjne</td>
    <td>Oznaczenie identyfikacyjne poszkodowanego. Jeśli nie jest powiedziane inaczej, w Polsce - inicjały poszkodowanego oraz pięć ostatnich cyfr numeru PESEL. Dla żołnierzy USA przyjęto inicjały i cztery ostatnie cyfry numeru ubezpieczenia społecznego.</td>
</tr>
<tr>
    <td>Evacuation (EVAC)</td>
    <td> Ewakuacja</td>
    <td>Zaznacz znakiem "X" priorytet ewakuacji poszkodowanego.<br>Urgent - pilny<br>Priority - priorytetowy<br>Routine - rutynowy</td>
</tr>
<tr>
    <td>Name</td>
    <td>Imię i Nazwisko</td>
    <td>Imię i nazwisko poszkodowanego.</td>
</tr>
<tr>
    <td>Last 4</td>
    <td>-</td>
    <td>Oznaczenie identyfikacyjne poszkodowanego bez inicjałów. Jeśli nie jest powiedziane inaczej, w Polsce - pięć ostatnich cyfr numeru PESEL. Dla żołnierzy USA przyjęto cztery ostatnie cyfry numeru ubezpieczenia społecznego.</td>
</tr>
<tr>
    <td>Gender</td>
    <td>Płeć</td>
    <td>Zaznacz znakiem "X" płeć poszkodowanego.<br>M - mężczyzna<br>F - kobieta</td>
</tr>
<tr>
    <td>Date</td>
    <td> Data</td>
    <td>Data wystąpienia urazy w formacie DD-MM-YY, np. "29-JUN-18".</td>
</tr>
<tr>
    <td>Time</td>
    <td>Czas</td>
    <td>Godzina wystąpienia urazu w formacie 24 godzinnym oraz oznaczenie czasu lokalnego (L) lub zulu (Z), np. "1300Z".</td>
</tr>
<tr>
    <td>Service</td>
    <td>Rodzaj wojsk</td>
    <td>Rodzaj wojsk w których służy poszkodowany. Dla żołnierzy spoza USA przyjmuje się "NON US" lub standardowe oznaczenie kraju poszkodowanego, np. "PL".</td>
</tr>
<tr>
    <td>Unit</td>
    <td>Jednostka</td>
    <td>Jednostka w której służy poszkodowany.</td>
</tr>
<tr>
    <td>Allergies</td>
    <td>Alergie</td>
    <td>Znane alergie. Jeśli poszkodowany nie jest na nic uczulony, wpisz "NKDA" (No Known Drug Allergies).</td>
</tr>
<tr>
    <td>Mechanism of Injury</td>
    <td>Mechanizm urazu</td>
    <td>Zaznacz znakiem "X" mechanizm lub przyczynę urazu poszkodowanego. Zaznacz wszystko co dotyczy poszkodowanego.<br>Artillery - ostrzał artyleryjski<br>Blunt - uraz tępy<br>Burn - oparzenie<br>Fall - upadek z wysokości<br>Grenade - granat<br>GSW - postrzał (Gun Shot Wound)<br>IED - improwizowany ładunek wybuchowy (Improvised Explosive Device)<br>Landmine - mina<br>MVC - wypadek samochodowy (Motor Vehicle Accident)<br>RPG - ręczny granatnik przeciwpancerny<br>Other - pozostałe</td>
</tr>
<tr>
    <td>Injury</td>
    <td>Uraz</td>
    <td>Zaznacz znakiem "X" miejsca na rysunkach ciała, w których poszkodowany doznał urazu. Dla oparzeń zakreśl okręgiem procent powierzchni oparzonej. Jeśli poszkodowanego dotyczy wiele mechanizmów urazu, narysuj linię pomiędzy nazwą mechanizmu urazu i miejscem urazu.</td>
</tr>
<tr>
    <td>TQ: R Arm (tourniquet, right arm)</td>
    <td>Opaska uciskowa, prawa ręka</td>
    <td>Jeśli opaska została założona na prawą rękę, napisz rodzaj użytej opaski oraz czas aplikacji. Oznacz miejsce założenia opaski linią i napisem "TQ".</td>
</tr>
<tr>
    <td>TQ: L Arm (tourniquet, left arm)</td>
    <td>Opaska uciskowa, lewa ręka</td>
    <td>Jeśli opaska została założona na lewą rękę, napisz rodzaj użytej opaski oraz czas aplikacji. Oznacz miejsce założenia opaski linią i napisem "TQ".</td>
</tr>
<tr>
    <td>TQ: R Leg (tourniquet, right leg)</td>
    <td>Opaska uciskowa, prawa noga</td>
    <td>Jeśli opaska została założona na prawą nogę, napisz rodzaj użytej opaski oraz czas aplikacji. Oznacz miejsce założenia opaski linią i napisem "TQ".</td>
</tr>
<tr>
    <td>TQ: L Leg (tourniquet, left leg)</td>
    <td>Opaska uciskowa, lewa noga</td>
    <td>Jeśli opaska została założona na prawą nogę, napisz rodzaj użytej opaski oraz czas aplikacji. Oznacz miejsce założenia opaski linią i napisem "TQ".</td>
</tr>
<tr>
    <td>Signs &amp; Symptoms</td>
    <td>Parametry życiowe</td>
    <td>Uzupełnij parametry życiowe poszkodowanego.</td>
</tr>
<tr>
    <td>Time</td>
    <td>Czas</td>
    <td>Czas sprawdzenia parametrów życiowych.</td>
</tr>
<tr>
    <td>Pulse (Rate &amp; Location)</td>
    <td>Tętno (częstość i miejsce pomiaru)</td>
    <td>-</td>
</tr>
<tr>
    <td>Blood Pressure</td>
    <td>Ciśnienie krwi</td>
    <td>Jeśli ustalone zostało tylko ciśnienie skurczowe w sposób palpacyjny, dodaj literę P jako oznaczenie pomiaru.</td>
</tr>
<tr>
    <td>Respiratory Rate</td>
    <td>Częstość oddechu</td>
    <td>-</td>
</tr>
<tr>
    <td>Pusle Ox % 02 Sat</td>
    <td>Saturacja krwi tlenem</td>
    <td>-</td>
</tr>
<tr>
    <td>AVPU</td>
    <td>-</td>
    <td>Poziom świadomości w skali AVPU.<br>A - Alert - przytomny<br>V - Verbal - reaguje na głos<br>P - Pain - reaguje na ból<br>U - Unconcious - nieprzytomny</td>
</tr>
<tr>
    <td>Pain Scale (0-10)</td>
    <td>Skala bólu (0-10)</td>
    <td>Poziom bólu w skali od 0 do 10.</td>
</tr>
</table>


## Instrukcja - tył

<table>
<tr>
    <td><center><strong>Pole</strong></center></td>
    <td><center><strong>Tłumaczenie</strong></center></td>
    <td><center><strong>Instrukcja</strong></center></td>
</tr>
<tr>
    <td>Battle Roster #</td>
    <td>Oznaczenie identyfikacyjne</td>
    <td>Oznaczenie identyfikacyjne poszkodowanego. Jeśli nie jest powiedziane inaczej, w Polsce - inicjały poszkodowanego oraz pięć ostatnich cyfr numeru PESEL. Dla żołnierzy USA przyjęto inicjały i cztery ostatnie cyfry numeru ubezpieczenia społecznego.</td>
</tr>
<tr>
    <td>Evacuation (EVAC)</td>
    <td>Ewakuacja</td>
    <td>Zaznacz znakiem "X" priorytet ewakuacji poszkodowanego.<br>Urgent - pilny<br>Priority - priorytetowy<br>Routine - rutynowy</td>
</tr>
<tr>
    <td>Treatments</td>
    <td>Leczenie</td>
    <td>-</td>
</tr>
<tr>
    <td>C</td>
    <td>-</td>
    <td>Zaznacz znakiem "X" wszystkie wykonane interwencje związane z tamowaniem krwotoków (<strong>C</strong>irculation).<br><br>Dla opasek uciskowych (TQ) zaznacz kategorię:<br>Extremity - opaska na kończynę<br>Junctional - opaska pachowa/pachwinowa<br>Truncal - opaska brzuszna<br><br>Dla opatrunków zaznacz kategorię:<br>Hemostatic - opatrunek hemostatyczny<br>Pressure - opatrunek uciskowy<br>Other - inny opatrunek</td>
</tr>
<tr>
    <td>A</td>
    <td>-</td>
    <td>Zaznacz znakiem "X" wszystkie wykonane interwencje związane z udrożnieniem dróg oddechowych (<strong>A</strong>irway):<br>Intact - drożne<br>NPA - rurka nosowo-gardłowa<br>CRIC - konikotomia ratunkowa<br>ET Tube - intubacja dotchawicza<br>SGA - nadgłośniowe udrożenienie dróg oddechowych<br><br>Zapisz nazwę użytego przyrządu.</td>
</tr>
<tr>
    <td>B</td>
    <td>-</td>
    <td>Zaznacz znakiem "X" wszystkie wykonane interwencje związane z oddychaniem (<strong>B</strong>reathing):<br>O2 - tlen<br>Needle-D - odbarczenie odmy<br>Chest-Tube - drenaż opłucnej<br>Chest-Seal - opatrunek wentylowy/okluzyjny<br><br>Zapisz nazwę użytego opatrunku/przyrządu.</td>
</tr>
<tr>
    <td>C: Fluid</td>
    <td>C: Płyny</td>
    <td>Zapisz podane płyny. Zapisz nazwę, objętość, drogę i czas podania.</td>
</tr>
<tr>
    <td>C: Blood Product</td>
    <td>C: Produkty krwiopochodne</td>
    <td>Zapisz podane produkty krwiopochodne. Zapisz nazwę, objętość, drogę i czas podania.</td>
</tr>
<tr>
    <td>Meds: Analgesic</td>
    <td>Leki: Analgezja</td>
    <td>Zapisz nazwę, dawkę, drogę podania i czas podania każdego leku użytego do analgezji.</td>
</tr>
<tr>
    <td>Meds: Antibiotics</td>
    <td>Leki: Antybiotyki</td>
    <td>Zapisz nazwę, dawkę, drogę podania i czas podania każdego antybiotyku.</td>
</tr>
<tr>
    <td>Meds: Other</td>
    <td>Leki: Pozostałe</td>
    <td>Zapisz nazwę, dawkę, drogę podania i czas podania każdego leku innego niż powyższe.</td>
</tr>
<tr>
    <td>Other</td>
    <td>Pozostałe</td>
    <td>Zaznacz znakiem "X" wszystkie pozostałe interwencje.<br>Combat-Pill-Pack - zestaw leków z IPMED<br>Eye Shield (R/L) - opatrunek osłonowy oka (Prawe/Lewe oko)<br>Splint - szyna/usztywnienie<br>Hypothermia Prevention - zapobieganie hipotermii<br>Zapisz nazwę użytych przyrządów.</td>
</tr>
<tr>
    <td>Notes</td>
    <td>Notatki</td>
    <td>Użyj tego pola do zapisania wszystkich istotnych informacji lub dokładniejszych wyjaśnień dotyczących podjętych działań.</td>
</tr>
<tr>
    <td>First Responder Name</td>
    <td>Imię i nazwisko udzielającego pomocy</td>
    <td>-</td>
</tr>
<tr>
    <td>First Responder Last 4</td>
    <td>-</td>
    <td>Oznaczenie identyfikacyjne udzielającego pomocy bez inicjałów. Jeśli nie jest powiedziane inaczej, w Polsce - pięć ostatnich cyfr numeru PESEL. Dla żołnierzy USA przyjęto cztery ostatnie cyfry numeru ubezpieczenia społecznego.</td>
</tr>
</table>

## Przykłady

<img class="image-inline-big" src="/img/tccc/karta_1-1024x791.jpeg"/>

<img class="image-inline-big" src="/img/tccc/karta_2-1024x791.jpeg"/>

## Literatura

1. Instructions: DD Form 1380, Tactical Combat Casulty Care (TCCC) Card<br>[http://www.esd.whs.mil/Portals/54/Documents/DD/forms/dd/dd1380inst.pdf](http://www.esd.whs.mil/Portals/54/Documents/DD/forms/dd/dd1380inst.pdf)