---
layout: post
title: Meldunek MEDEVAC
---

Jak najszybszy transport poszkodowanego do wyższego poziomu opieki jest kluczowy dla uratowania jego życia i zdrowia. Odpowiednikiem "wezwania karetki" na polu walki jest nadanie meldunku MEDEVAC. Wszystkie niezbędne informacje na jego temat znajdziecie w poniższym artykule.

# Uwagi ogólne

* meldunek powinien być nadany jak najszybciej od momentu wystąpienia zdarzenia
* należy umieć nadawać meldunek w języku angielskim, ze względu na prawdopodobieństwo udzielania ewakuacji przez siły sprzymierzone
* informacje na temat rannych niezbędne do nadania meldunku udzielane są radiooperatorowi przez medyka
* ranny powinien być przygotowany do przekazania personelowi medycznemu:
  * wypełnij i zabezpiecz <a href="/tccc/kartaposzkodowanego">Kartę Poszkodowanego TCCC (DD Form 1380)
  * zabezpiecz wszystkie luźne końce bandaży i opatrunków osłonowych
  * zabezpiecz środki ochrony przed hipotermią (koce/taśmy). Rozpatrz ułożenie dodatkowych podkładów pod ciałem poszkodowanego w przypadku długotrwałej ewakuacji
  * zabezpiecz taśmy noszy jeśli jest to konieczne
  * poinstruuj poszkodowanych chodzących jeśli jest to wymagane
* zorganizuj ewakuację poszkodowanych zgodnie z standardowymi procedurami operacyjnymi twojej jednostki
* zabezpiecz perymetr w punkcie ewakuacji zgodnie ze standardowymi procedurami operacyjnymi twojej jednostki
* jeśli ewakuacja przeprowadzana jest przez zagraniczny zespół, upewnij się, że przekazywać pacjenta będzie osoba mówiąca po angielsku

# Format meldunku

Meldunek składa się z dziewięciu linii, które powinny być nadawane po kolei. Kliknij w obrazek aby ściągnąć formatkę meldunku do druku.

<a href="/pliki/medevac_mist.pdf"><img class="image-inline-big" src="/img/tccc/medevac_mist.png"/></a>

### Linia 1 - lokalizacja pododdziału - miejsce podjęcia poszkodowanego
* w formacie MGRS
* powinna to być lokalizacja, z której MEDEVAC ma podjąć poszkodowanego, a nie aktualna lokalizacja pododdziału

### Linia 2 - kryptonim i częstotliwość
* Kryptonim pododdziału i częstotliwość, na której załoga MEDEVAC ma wywoływać pododdział
* Należy dodać, czy komunikacja jest szyfrowana (CRYPTO), czy nie (PLAINTEXT)

### Linia 3 - liczba poszkodowanych ze względu na priorytet ewakuacji
* A - liczba pilnych poszkodowanych (urgent)
* B - liczba priorytetowych poszkodowanych (priority)
* C - liczba rutynowych poszkodowanych (routine)

<table>
<tr>
    <td><strong>Pilny  / kategoria A<br>(ewakuacja w ciągu 2 godzin)</strong></td>
    <td><strong>Priorytetowy / kategoria B<br>(ewakuacja w ciągu 4 godzin)</strong></td>
    <td><strong>Rutynowy / kategoria C<br>(ewakuacja w ciągu 24 godzin)</strong></td>
</tr>
<tr>
    <td>
        <ul>
            <li>poważne obrażenia odniesione w wyniku ataku IED</li>
            <li>rana postrzałowa lub odłamek w klatce piersiowej, jamie brzusznej lub miednicy</li>
            <li>każdy poszkodowany z narastającą niedrożnością dróg oddechowych</li>
            <li>każdy poszkodowany z narastającymi problemami z oddychaniem</li>
            <li>poszkodowany nieprzytomny</li>
            <li>poszkodowany ze znanym lub podejrzewanym urazem kręgosłupa</li>
            <li>poszkodowany we wstrząsie</li>
            <li>poszkodowany z trudnym do zatamowania krwotokiem</li>
            <li>umiarkowane/poważne urazowe uszkodzenie mózgu (TBI - Traumatic Brain Injury)</li>
            <li>oparzenia powyżej 20% całkowitej powierzchni ciała (TBSA - Total Body Surface Area)</li>
        </ul>
    </td>
    <td>
        <ul>
            <li>izolowane, otwarte złamanie z zatamowanym krwotokiem</li>
            <li>każdy poszkodowany z założoną opaską uciskową</li>
            <li>penetrujący lub inny poważny uraz oka</li>
            <li>poważne obrażenia tkanek miękkich bez poważnych krwawień</li>
            <li>uraz kończyny z brakiem pulsu</li>
            <li>oparzenia pomiędzy 10-20% całkowitej powierzchni ciała (TBSA - Total Body Surface Area)</li>
        </ul>
    </td>
    <td>
        <ul>
            <li>wstrząśnienie mózgu (łagodne urazowe uszkodzenie mózgu (TBI - Traumatic Brain Injury))</li>
            <li>rana postrzałowa kończyny - krwawienie kontrolowane bez opaski uciskowej</li>
            <li>łagodny uraz tkanek miękkich spowodowany odłamkiem</li>
            <li>złamanie zamknięte z obecnym pulsem</li>
            <li>oparzenia poniżej 10% całkowitej powierzchni ciała (TBSA - Total Body Surface Area)</li>
        </ul>
    </td>
</tr>
</table>

Podany w tabeli czas to **czas od momentu zdarzenia.**

### Linia 4 - wymagane specjalne wyposażenie
* A - brak
* B - wyciągarka (hoist)
* C - sprzęt ekstrakcyjny, np. do wyciągania poszkodowanych z samochodów (extraction)
* D - respirator (ventilator)
* E - inne (other) - należy podać o jaki sprzęt chodzi

### Linia 5 - liczba poszkodowanych ze względu na typ
* L - liczba poszkodowanych leżących (litter)
* A - liczba poszkodowanych ambulatoryjnych - będących w stanie chodzić (ambulatory)
* E - liczba osób eskortujących (escort)

### Linia 6 - bezpieczeństwo punktu podjęcia
* N - brak przeciwnika
* P - przeciwnik prawdopodobnie w rejonie
* E - przeciwnik w rejonie
* X - wymagana uzbrojona eskorta

### Linia 7 - oznaczenie punktu podjęcia
* A - panel sygnalizacyjny
* B - pirotechnika
* C - dym
* D - brak
* E - inne - należy podać o jakie oznaczenie chodzi

**Nigdy nie podawaj koloru oznaczenia w meldunku.** Załoga MEDEVAC zapyta o kolor w trakcie zbliżania się do punktu podjęcia, w momencie gdy zobaczy dane oznaczenie, np. "Charlie, this is Dust-Off, I see red smoke, is that yours, over?" lub poprosi o oznaczenie punktu podjęcia na żądanie. Niezalecane jest używanie białego dymu ze względu na duże ryzyko pomyłki ze "zwykłym" dymem.

### Linia 8 - liczba poszkodowanych ze względu na narodowość/status
* A - żołnierz US/sił sprzymierzonych
* B - cywil US/ sił sprzymierzonych
* C - żołnierz spoza sił sprzymierzonych
* D - cywil spoza sił sprzymierzonych
* E - przeciwnik/jeniec
* F - dziecko

### Linia 9 - opis terenu/zagrożenie NBC/uzupełnienie środków medycznych

# Przykład

### Sytuacja

Pododdział BRAVO napotkał przeciwnika w rejonie 34UCB508128. W wyniku kontaktu ogniowego pododdział ma dwóch poszkodowanych. Pierwszy przytomny, rana postrzałowa prawej kończyny dolnej, krwotok zatamowany za pomocą opaski uciskowej. Drugi nieprzytomny, z ranami postrzałowymi klatki piersiowej i obu kończyn dolnych, z krwotokami zatamowanymi za pomocą opasek uciskowych, z założonym opatrunkiem wentylowym Bolin Chest Seal. Pododdział znalazł dogodne miejsce do lądowania helikoptera w punkcie 34UCB519136. Przeciwnik prawdopodobnie jest ciągle obecny w rejonie, ale nie ma obecnie z nim kontaktu. Częstotliwość BRAVO to 67.550. Pododdział posiada zielony dym do oznaczenia lądowiska.

### Meldunek

* LINIA 1 - 34UCB519136
* LINIA 2 - BRAVO, 67.550, PLAINTEXT
* LINIA 3 - A1, B1
* LINIA 4 - A
* LINIA 5 - L1, A1
* LINIA 6 - P
* LINIA 7 - C
* LINIA 8 - A2
* LINIA 9 - NONE